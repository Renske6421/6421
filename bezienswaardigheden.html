<html>
<head>
  <title>Griekenland</title>
</head>

<body>
<center> 
<ul>
  <a href="/index.html"><FONT size="5">home</a>
  <a href="/informatie.html">informatie</a>
  <a href="/steden.html">steden</a>
  <a href="/eten.html">eten</a>
  <a href="/bezienswaardigheden.html">bezienswaardigheden</a></FONT>
<ul/> 
  <h1>Bezienswaardigheden in Kos</h1>
  <h3>
  1 kos stad
De hoofdstad Kos-Stad is een must see voor liefhebbers van mooie gebouwen en geschiedenis. In het historische centrum is het alleen al genieten terwijl je door de smalle straatjes slentert. Ga je in het voorjaar dan hangen de bougainvillea overal!
Start bij de Mandráki haven, waar ’s ochtends aan de noordwestkade een kleine vismarkt is. Aan de overkant van de haven start het centrum en dat is wat ons betreft wel het mooiste deel van de stad.
Hier vind je o.a. Eleftherias Square, het meest centrale plein van Kos-Stad. Aan het plein staat een mooie moskee en je kunt een overdekt marktje bezoeken waar de inwoners hun inkopen doen. Achter het plein staat een van de mooiste kerken van Kos, de St. Paraskevi kerk. De straatjes rondom het plein staat bekend als Old Town. Dit deel van de stad wordt gekenmerkt door kleine geplaveide straatjes met winkeltjes en cafés.
Verblijf je in het noorden van Kos dan is de fiets het beste vervoersmiddel. Dit deel van het eiland is vlak en je vindt er aangelegde fietspaden naar o.a. Kos-Stad. Goedkoop is het ook nog eens! Vanaf € 3,- per dag.
2 stranden van kos
Hoewel Kos niet heel erg groot is, vind je er ruim honderd kilometer aan kustlijn en een heleboel mooie stranden. 
De mooisten zijn gelegen in het zuidwesten van het eiland, ten zuiden van de luchthaven. 
Hier vind je onder andere Agios Stéfanos Beach, Camel Beach en Exotic Beach, die stuk voor stuk zijn gezegend met een fijn zandstrand. 
Het mooiste en meest populaire strand van Kos is het toepasselijk genaamde Paradise Beach. 
Dit strand is prachtig gelegen in een mooie baai en je kunt er zwemmen in heerlijk kristalhelder water. 
In de buurt van Kos Stad kun je zonnen op Lambi Beach en Marmari Beach.
3 termen van Kos
Op zo’n 12 kilometer rijden van Kos Stad vind je Therma Loutra, een bijzondere warmwaterbron die het zeewater verwarmt tot ongeveer veertig graden. 
Het warme water stroomt vanuit de rotsen in een afgezet stuk zee en daarmee worden de ideale omstandigheden gecreëerd om even lekker te poedelen. 
Het mineraalrijke water zou een geneeskrachtige werking hebben, maar dan moet je je niet teveel storen aan de indringende zwavelgeur. 
De thermen zijn gratis te bezoeken maar in het hoogseizoen kan het nog wel eens druk worden.</h3>

<!DOCTYPE html>
<html>
<body style="background-color:lavender;">
</body>
</html>
